#ΔΙΟΣΚΟΥΡΟΙ -Έργο για το 2ο διαγωνισμό Ανοιχτών Τεχνολογιών.
ΣΤΟΧΟΙ: 
	Κυκλική οικονομία, προστασία περιβάλλοντος, παραγωγή εναλλακτικών μορφών ενέργειας, ενίσχυση τοπικής οικονομίας.
	 Διαμόρφωση τοπικής κουλτούρας.
	Χρήση ανοιχτών τεχνολογιών για την επίλυση πραγματικού προβλήματος, συνειδητοποίηση της δυνατότητας αναστροφής μιας κατάστασης από αρνητική σε θετική.
	 Βελτίωση  της ποιότητας ζωής των ανθρώπων.
	Προώθηση της υπολογιστικής σκέψης των μαθητών, εκπαίδευση των μαθητών στα πεδία STEAM, άνοιγμα του σχολείου στην κοινωνία.
ΑΝΑΛΥΤΙΚΗ ΠΕΡΙΓΡΑΦΗ ΙΔΕΑΣ: Στην περιοχή μας υπάρχουν επιχειρήσεις που δημιουργούν  ζωικά και φυτικά υπολείμματα Συγκεκριμένα υπάρχουν κτηνοτροφικές μονάδες, καλλιέργειες οπωροφόρων δέντρων , εργοστάσια που παράγουν αιθέριεα έλαια. Μέρος αυτών των υπολειμμάτων καταστρέφονται με καύση, διαδικασία που επιβαρύνει το περιβάλλον με πολλούς τρόπους, συμβάλλοντας  στην αύξηση της θερμοκρασίας του πλανήτη και κατά συνέπεια στην κλιματική αλλαγή. 
Εμείς θα ασχοληθούμε με  τα φυτικά υπολείμματα της μονάδας απόσταξης που παράγει αιθέρεα έλαια ΄΄Διοσκουρίδης΄΄ στην Αναρράχη- Εορδαίας. Το πρόβλημα εντοπίζεται με επιτόπια έρευνα των μαθητών. Βρίσκουμε τη λύση του με τη χρήση ανοιχτών τεχνολογιών και προχωράμε ένα βήμα  παρά πάνω αντιμετωπίζοντας το πρόβλημα της κλιματικής αλλαγής και ταυτόχρονα την ενεργειακή και οικονομική κρίση. Θα χρησιμοποιήσουμε  τα φυτικά υπολείμματα σαν υπολειμματική βιομάζα για την παραγωγή ενέργειας. ΄΄Η ενέργεια που είναι δεσμευμένη στις φυτικές ουσίες προέρχεται από τον ήλιο. Με τη διαδικασία της φωτοσύνθεσης, τα φυτά μετασχηματίζουν την ηλιακή ενέργεια σε βιομάζα. Οι ζωικοί οργανισμοί αυτή την ενέργεια την προσλαμβάνουν με την τροφή τους και αποθηκεύουν ένα μέρος της. Αυτή την ενέργεια αποδίδει τελικά η βιομάζα, μετά την επεξεργασία και τη χρήση της. Είναι μια ανανεώσιμη πηγή ενέργειας γιατί στην πραγματικότητα είναι αποθηκευμένη ηλιακή ενέργεια που δεσμεύτηκε από τα φυτά κατά τη φωτοσύνθεση. Η καύση της βιομάζας έχει μηδενικό ισοζύγιο διοξειδίου του άνθρακα (CO2) δεν συνεισφέρει στο φαινόμενο του θερμοκηπίου - επειδή οι ποσότητες του διοξειδίου του άνθρακα (CO2) που απελευθερώνονται κατά την καύση της βιομάζας δεσμεύονται πάλι από τα φυτά για τη δημιουργία της βιομάζας .Η μηδαμινή ύπαρξη του θείου στη βιομάζα συμβάλλει σημαντικά στον περιορισμό των εκπομπών του διοξειδίου του θείου (SO2) που είναι υπεύθυνο για την όξινη βροχή. Εφόσον η βιομάζα είναι εγχώρια πηγή ενέργειας, η αξιοποίησή της σε ενέργεια συμβάλλει σημαντικά στη μείωση της εξάρτησης από εισαγόμενα καύσιμα και βελτίωση του εμπορικού ισοζυγίου, στην εξασφάλιση του ενεργειακού εφοδιασμού και στην εξοικονόμηση του συναλλάγματος
Η βιομάζα είναι η πιο παλιά και διαδεδομένη ανανεώσιμη πηγή ενέργειας΄΄
 ( ΒΙΚΙΠΑΙΔΕΙΑ)
Η πρωτοτυπία της ιδέας βρίσκεται στην ενασχόληση των σημερινών μαθητών και πολιτών του μέλλοντος με το θέμα και την ανάγκη υιοθέτησης της ιδέας από όλες τις επιχειρήσεις.  Η  συνεργασία  των επιχειρήσεων είναι εφικτή στα πλαίσια της μεγιστοποίησης του κέρδους τους και κυρίως στην παύση της καύσης με στόχο την προστασία του περιβάλλοντος και την στήριξη των εναλλακτικών μορφών ενέργειας.
Σε μακέτα παρουσιάζουμε  το τοπικό αποστακτήριο.  Δημιουργούμε χώρο συγκέντρωσης των  φυτικών υπολειμμάτων για τη χρήση τους ως υπολειμματική βιομάζα. Από το αποστακτήριο παίρνουμε τα υπολείμματα των φυτών μετά τη διαδικασία απόσταξης π.χ. λεβάντα, ρίγανη, τσάι και τα μεταφέρουμε στη μονάδα παραγωγής ενέργειας. Η μακέτα κατασκευάζεται και εμπλουτίζεται από υλικά που υπάρχουν διαθέσιμα στο σπίτι και το σχολείο π.χ. χαρτόνια, μαρκαδόροι, μολύβια, γεωμετρικά όργανα, ψαλίδια, άδεια χάρτινα και πλαστικά κουτιά και μπουκάλια, χαρτόκουτες κ.α.
Ένα  Robot Edison με τη μορφή αυτοκινούμενου οχήματος, όπως θα κατασκευάσει η φαντασία και η δημιουργικότητα  των μαθητών με τουβλάκια και χαρτόνια,  παραλαμβάνει  τη βιομάζα από τους χώρους απόθεσης και τη μεταφέρει στο εργοστάσιο παραγωγής ενέργειας. Ένας αισθητήρας χρώματος θα καθορίζει τη διαδρομή που θα ακολουθήσει. Ακολουθώντας την κόκκινη γραμμή, θα φτάσει στο εργοστάσιο Διοσκουρίδης και συγκεκριμένα στο χώρο συγκέντρωσης των φυτικών υπολειμμάτων και τότε θα ανάψουν δεξιά και αριστερά του τα φώτα. Σβήνουν τα φώτα και το όχημα  φορτωμένο κατευθύνεται στο εργοστάσιο, ακολουθώντας  με τους αισθητήρες χρώματος την  πράσινη γραμμή. Μόλις φτάσει στο εργοστάσιο θα ανάψουν δεξιά και αριστερά του τα φώτα.  Εκεί  τα άχρηστα και επιβαρυντικά υπολείμματα, έχουν θέση υπολειμματικής βιομάζας και με τρόπο φιλικό προς το περιβάλλον μετατρέπονται σε ενέργεια καθιστώντας ενεργειακά αυτάρκη την περιοχή. Κατά τη διαδρομή του το robot Edison, με τους υπέρυθρους αισθητήρες  θα αποφεύγει τυχόν εμπόδια που μπορεί να συναντήσει. Το robot εdison, αποτελεί μια πρακτική λύση για την αρχική ενασχόληση των μαθητών της ηλικίας των  επτά και οκτώ ετών και συμβάλει στην ομαλή μετάβαση για τη χρήση του Arduino που ακολουθεί. Είναι  open γιατί θα παρέμβουμε κατασκευαστικά με διάφορα υλικά  και υπάρχουν διάφορες γλώσσες προγραμματισμού δωρεάν. Θα χρησιμοποιήσουμε  τη γλώσσα προγραμματισμού EdScratch  και εναλλακτικά για την εξάσκηση και εξοικείωση των μαθητών με διάφορα προγραμματιστικά περιβάλλοντα τη γλώσσα προγραμματισμού EdBlock  
 Το εργοστάσιο  θα είναι ένας γυάλινος θόλος που θα επιτρέπει να βλέπουμε τη λειτουργία του Arduino.  Ένα Arduino UNO R3A Tmega 328P Board ± ¬¬¬USB Cable και  Mini Solderless Breadboard400-Contacts for Arduino, 3W High-Power LED Module for Arduino , 4pin IR Infrared Obstacle Avoidance Sensor Module for Arduino KY-032  θα παρουσιάζουν την επιτυχή λειτουργία του με το άναμμα  της λάμπας led.
Η πρόταση υπάρχει στο αποθετήριο github, θα εμπλουτίζεται με κάθε βήμα υλοποίησης  και το υλικό που θα αναπτυχθεί θα διανέμεται με άδεια χρήσης CC-BY.
ΣΥΣΤΑΣΗ ΟΜΑΔΑΣ: Η ομάδα αποτελείται από 17 μαθητές. 8 της Β΄ και 9 της Γ΄ Δημοτικού. Συνεργαζόμαστε δύο εκπαιδευτικοί ΠΕ70. Ενδεικτικά αναφέρουμε τους ρόλους των μαθητών, οι οποίοι θα εργαστούν σε ομάδες με κύριο χαρακτηριστικό τη συνεργασία ως συστατικό αποτελεσματικότητας, τα ιδιαίτερα ταλέντα τους, τη φαντασία και τη δημιουργικότητα της ηλικίας. Οι ερευνητές: Κατά την επίσκεψη στο αποστακτήριο ΄΄Διοσκουρίδης΄΄θα καταγράψουν τις παρατηρήσεις τους και θα φωτογραφίσουν το χώρο. Οι επιστήμονες: Θα μελετήσουν και θα παρουσιάσουν στο σύνολο της ομάδας, τις βασικές έννοιες, βιομάζα, κλιματική αλλαγή, ενέργεια, εναλλακτικές μορφές ενέργειας, κυκλική οικονομία. Οι αρχιτέκτονες: Θα σχεδιάσουν τη μακέτα και τα υποκείμενά της. Οι κατασκευαστές,: Θα κατασκευάσουν τη μακέτα. Οι τεχνολόγοι: Θα  προτείνουν τον εξοπλισμό, Οι προγραμματιστές: Θα ολοκληρώσουν το έργο με τον προγραμματισμό. 
ΦΑΣΕΙΣ ΥΛΟΠΟΙΗΣΗΣ: Α΄Φάση: Αφόρμηση, προβληματισμός .Λαμβάνοντας υπόψιν μας την ηλικία των μαθητών, δημιουργούμε τις προϋποθέσεις μεγιστοποίησης του ενδιαφέροντος τους. Αναλαμβάνουν ρόλο Ντετέκτιβ.Έρευνα, καταγραφή, φωτογράφιση στο εργοστάσιο. Εντοπισμός προβλήματος. Προτάσεις επίλυσης του προβλήματος. Β΄ Φάση: Σχεδιασμός και κατασκευή μακέτας. Γ΄ Φάση:  Κατασκευή ρομποτικού οχήματος και συνδέσεις Arduino. Δ΄ Φάση: Προγραμματισμός, λειτουργία, βελτιώσεις. Ε΄ Φάση: Παρουσίαση του έργου στους μαθητές και εκπαιδευτικούς του σχολείου.
ΠΑΡΑΤΗΡΗΣΕΙΣ:  Η  φαντασία , η δημιουργηκότητα και ο ενθουσιασμός των μαθητών είχαν ως αποτέλεσμα κάποιες τροποποιήσεις στην αρχική μας πρόταση, με απόλυτο σεβασμό σε αυτή. Χρησιμοποιήσαμε δύο edison κι έναν κουβά και κατασκευάσαμε ένα φορτωτή για την φορτωεκφόρτωση της υπολειμματικής βιομάζας και τη μεταγοράτης από το αποθετήριο υπολειμμάτων του αποστακτηρίου, στο αποθετήριο του εργοστασίου παραγωγής ηλεκτρικής ενέργειας.  
ΛΙΣΤΑ ΠΡΟΤΕΙΝΟΜΕΝΟΥ ΕΞΟΠΛΙΣΜΟΥ:       
	Arduino UNO R3A Tmega 328P Board ± ¬¬¬USB Cable: 7,48ευρώ 
	Mini Solderless Breadboard400-Contacts for Arduino: 3ευρώ
	3W High-Power LED Module for Arduino :2,59ευρώ
	Edison 55 ευρώ
	Edison: 55 ευρώ
	Χαρτική ύλη: 5 ευρώ
ΕΝΔΕΙΚΤΙΚΟ ΚΟΣΤΟΣ: 128,07 ευρώ

