# -
ΚΑΤΗΓΟΡΙΑ: Δημοτικού- Β΄ και Γ΄τάξεις 1ου Δημοτικού Σχολείου Μουρικίου ΤΙΤΛΟΣ ΕΡΓΟΥ: ΔΙΟΣΚΟΥΡΟΙ ΑΝΑΛΥΤΙΚΗ ΠΕΡΙΓΡΑΦΗ ΙΔΕΑΣ: Στην περιοχή μας υπάρχουν επιχειρήσεις που δημιουργούν  ζωικά και φυτικά υπολείμματα Συγκεκριμένα υπάρχουν κτηνοτροφικές μονάδες, καλλιέργειες οπωροφόρων δέντρων , εργοστάσια που παράγουν αιθέρια έλαια. Μέρος αυτών των υπολειμμάτων καταστρέφονται με καύση, διαδικασία που επιβαρύνει το περιβάλλον με πολλούς τρόπους.  Το πρόβλημα εντοπίζεται με επιτόπια έρευνα των μαθητών. Βρίσκουμε τη λύση του με τη χρήση ανοιχτών τεχνολογιών και προχωράμε ένα βήμα  παρά πάνω αντιμετωπίζοντας το πρόβλημα της κλιματικής αλλαγής και ταυτόχρονα την ενεργειακή και οικονομική κρίση. Σε μακέτα παρουσιάζουμε τις τοπικές επιχειρήσεις, τις κτηνοτροφικές μονάδες και τις καλλιέργειες οπωροφόρων δέντρων. Δημιουργούμε χώρους συγκέντρωσης των ζωικών και φυτικών υπολειμμάτων χωριστά, για τη χρήση τους ως βιομάζα. Από τα αποστακτήρια παίρνουμε τα υπολείμματα των φυτών μετά τη διαδικασία απόσταξης π.χ. λεβάντα, ρίγανη, τσάι. Από τις κτηνοτροφικές μονάδες τα περιττώματα των ζώων. Από τις καλλιέργειες οπωροφόρων δέντρων, τα κλαδιά την περίοδο κλαδέματος και τα δέντρα που κόβουν όταν γίνεται ανανέωσή τους. Ένα Edison με τη μορφή αυτοκινούμενου οχήματος παραλαμβάνει τη βιομάζα από τους χώρους απόθεσης και τη μεταφέρει στο εργοστάσιο παραγωγής ενέργειας. Εκεί  τα άχρηστα και επιβαρυντικά υπολείμματα, έχουν θέση υπολειμματικής βιομάζας και με τρόπο φιλικό προς το περιβάλλον μετατρέπονται σε ενέργεια καθιστώντας ενεργειακά αυτάρκη την περιοχή. Το εργοστάσιο θα δείχνει την επιτυχή λειτουργία του με το άναμμα μια λάμπας μέσω Arduino. Οφέλη: Κυκλική οικονομία, προστασία περιβάλλοντος, παραγωγή ενέργειας, ενίσχυση τοπικής οικονομίας, διαμόρφωση τοπικής κουλτούρας, χρήση ανοιχτών τεχνολογιών για την επίλυση πραγματικού προβλήματος, συνειδητοποίηση της δυνατότητας αναστροφής μιας κατάστασης από αρνητική σε θετική, βελτίωση  της ποιότητας ζωής των κατοίκων, προώθηση της υπολογιστικής σκέψης των μαθητών, εκπαίδευση των μαθητών στα πεδία STEAM, άνοιγμα του σχολείου στην κοινωνία.
